<!DOCTYPE html>
<html>
    <head>
        <meta http-equiv="content-type" content="text/html; charset=utf-8">
        <title>Our GREAT Journey</title>
        <link rel="stylesheet" type="text/css" href="../CSS/navbar.css">
        <link rel="stylesheet" type="text/css" href="../CSS/general.css">
        <link rel="stylesheet" type="text/css" href="../CSS/footer.css">
        <meta name="viewport" content="width=device-width, initial-scale=1.0">
    </head>

    <body style="background-image: url('../Assets/cestaGrafika/Pozadie.png');">

        <!--Header-->

        <header>
            <nav>

                <div class="language">
                <a href="../index.html">🇸🇰 SK</a>
                <a href="../english/index.html">EN 🇬🇧</a>
                </div>

                <a href="../index.html">
                <div class="HeaderContainer">
                    Naša Bláznivá Cesta Svetom          
                </div>
                </a>
            </nav>
        </header>
    </br>
        <!--Content-->

        <main>
            <div class="contentContainer">

                <!--Článok-->
                <div class="cesta" style="background-color: white;">

                    <div class="nadpis">
                        Stopárov sprievodca maďarským vidiekom<br>
Pápa -> Keszthély (87km)
                    </div>

                    <div class="popis">
                        Po včerajšej kalvárii sme sa zobudili do jasného a teplého dňa, čo je presným opakom ideálneho počasia pre cyklistiku na dlhé trasy. S ľahkým povzdychom sme sa však odhodlali postaviť z postele a po rannej hygiene, zamieriť na raňajky, ktoré boli v cene, doplnili sme energiu jedlom a keďže bolo podávané štýlom švédskych stolov, tak sme si trocha uleteli a najedli sa do popuku, boli sme vo veľmi dobrej nálade, ktorú nám takisto zlepšovala príjemná obsluha hotela. Vyriešili sme formálnosti, opäť naložili a osedlali naše opachy a opäť zabrali do pedálov. Vyrazili sme hľadať potraviny. Sprvu sme blúdili po zdajne nekončiacich uliciach mesta, ktoré nás šťastnou náhodou doviedli k historickému centru Pápy. Opäť som si uvedomil, že v Maďarsku sa elektrikári netrápia s vedením elektriny, kade-tade viedli káble rôznej hrúbky a väčšina z nich viedla k ďalšej teraz už nás neprekvapujúcej retro telefónnej búdke. V pozadí hral fidlikant zvučku Hviezdnych vojen a obchod, ku ktorému nás mapy odnavigovali vyzeral, že už je dobrých dvadsať rokov zatvorený. Prenechal som teda navigáciu k ďalšiemu obchodu mojej spoločníčke, vďaka ktorej sme po niekoľkých ďalších blúdnych odbočkách náš potulný cirkus dokázali doviezť až k vytúženému COOP ABC Szuper. Nakúpili sme tekutinu pripomínajúcu vodu a čitajúcu nejaké nezrozumiteľné zaklínadlo. Dnešný plán bol jasný, zobrať to po včerajšom výkone zľahka a vytýčiť si cieľ nášho dnešného putovania... Balaton. Po včerajších incidentoch s nepríjemnými vodičmi sme sa dnes rozhodli dať si pozor a výlučne sa držať cyklotrás. To sme ale ešte nevedeli, že v Maďarsku sa pojem cyklotrasa berie trochu inak. Systém funguje asi takto, vyberie sa cesta, ktorá nie je v prvotriednom stave, ale je samozrejme úplne bežne používaná, postaví sa k jej boku zelená značka s cyklistom a je hotovo, nová cyklotrasa je na svete. Ale niet sa čomu čudovať, v tejto ríši divov je možné, že tá istá cesta je súčasťou pristávacej dráhy letiska a je na tebe, či si dáš pozor alebo ťa zoseká motor pristávajúceho čmeliaka. Ale aspoň na nás tentokrát nikto nevytruboval, ani auto a ani čmeliak. Ako sme sa vnárali čoraz viac do útrob tejto potvory, všímali sme si, že to čo sa nám zdalo včera, sa dnes pretavilo v realitu, ľudia tu vážne v niektorých dedinách žijú skutočne v mizerných podmienkach. Majú síce detské ihriská a krásne označenia ulíc, ale mnoho domov vyzerá na rozpadnutie a všade je hrozná špina a smrad. Cesty boli lemované smeťami. Kaštiele niekdajších panovníkov zívajú prázdnotou, sú oplotené ostnatým drôtom a spoza múru vidno, že dlho už stáť nebudú. To sa samozrejme deje aj u nás, ale v Maďarsku, kde si ctia tradíciu nadovšetko je to nanajvýš zarážajúce.  Po meste Jánosháza sa to o niečo zlepšilo, ale to, čo sme videli sa mi vrylo do pamäti, preto o tom aj píšem. Zabudnutý kraj, zabudnutí ľudia... Nakoniec po nekonečných odbočkách na Kossuth Lajos utca sme dorazili do prvého významnejšieho bodu našej cesty, Keszthély. Akoby sme prišli do úplne inej krajiny. Celý kraj pôsobil veľmi rozvinuto a čisto. Všade boli cyklotrasy, krásne parky, nádherné historické budovy. Aspoň niekde to tu vyzerá poriadne. Vyhľadali sme kemping, no keď sme tam došli, nebolo tam ani ducha. Našťastie sme si všimli, že sa môžme "ubytovať" až do neskorého večera a ráno vybaviť chek-in, platby a papierovačky. Rozložili sme teda stan, osprchovali sa a už ako je to u nás zvykom, vybrali sme sa po vyčerpávajúcom dni do mesta. Cestou som Patrícii sľúbil, že ju vezmem na drahú večeru za snahu, ktorú vynakladá, prišlo mi to, že si to zaslúži. Keď však prišiel moment platenia, nejako sa mi nezdalo koľko núl do prístroja ťuká pani čašníčka. Nie, že by ich bolo priveľa, naopak, málo, no moja hlava po litri dobrého piva nemala v pláne riešiť nejaké vidiny, tak som sa teda poďakoval a odišiel. Ešte sme si obzreli večerné mesto a ponáhľali sa do kempingu, aby sme mohli ráno skoro vstať. Zajtra toho chceme veľa stihnúť...


                    </div>

                    <div class="fotkyVidea">
                        <img  src="../Assets/Photos/photo10.jpg">
                        <img  src="../Assets/Photos/photo11.jpg">
                        <img  src="../Assets/Photos/photo12.jpg">
                        <img  src="../Assets/Photos/photo13.jpg">
                        <img  src="../Assets/Photos/photo14.jpg">
                        <img  src="../Assets/Photos/photo16.jpg">
                        <img  src="../Assets/Photos/photo15.jpg">
                        <img  src="../Assets/Photos/photo17.jpg">
                        <img  src="../Assets/Photos/photo18.jpg">
                    </div>

                    <div class="navigation">
                        <div class="navigationLeft">
                            <a href="blogpost01August2022.html">
                                <img  src="../Assets/travelerLeft.png" alt="Predošlý Príspevok">
                            </a>
                        </div>
                        <div class="navigationRight">
                            <a href="blogpost03August2022.html">
                                <img  src="../Assets/travelerRight.png" alt="Nasledujúci Príspevok">
                            </a>
                        </div>
                    </div>
                </div>
            </div>
        </main>

        <!--Footer-->

        <footer>
            <div id="footerContainer">
                Copyright © Matus Istok & Patricia Polakova 2022
            </div>
        </footer>
    </body>
</html>
